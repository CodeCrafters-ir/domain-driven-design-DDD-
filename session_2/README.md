<div align="justify" dir="rtl">

بحث بر سر شناخت دامنه تجاری و معماری مناسب آن هستش، در پست‌های قبلی شناختی از دامنه و انواع آن و چگونه تشخیص دادن آنها بود، اکنون میخواهیم شیرجه عمیقی بزنیم و از ابزارها نیز بهره ببریم


# مشکلات تجاری:
سیستم‌های نرم افزاری ما راه حل مشکلات تجاری هستند، در حوزه تجارت مشکل میتواند معنایی متفاوت داشته باشد‌از جمله کاهش منابع مصرفی، مدیریت داده، کاستن کار دستی و ... باشد

مشکلات تجاری هم در دامنه‌های تجاری و هم در سطوح زیردامنه‌ها یافت میشود،اهداف شرکت ها ارائه راه حلی برای مشتریانش هستش

زیر دامنه ها،ریزدانه‌ی مشکلات هستند که هدف آنها ارائه راه حل هایی برای قابلیت های تجاری خاص است


# کشف دانش:
ارائه یک راه حل نرم افزاری نیازمند پایه‌ای ترین دانش از دامنه تجاری دارد، این دانش متعلق به متخصصان حوزه domain expert ها می‌باشد:وظیفه آنها تخصص و درک تمام پیچیدگی های حوزه کسب و کار است. ما نباید و نمیتوانیم متخصص حوزه باشیم، اما در اصطلاحات تخصصی آنها برای ما الزام آور است

برای موثر بودن، نرم افزار ما باید از طرز تفکر متخصصان حوزه در مورد مشکل از مدلهای ذهنی آنها پیروی کند، بدون درک مشکل کسب و کار و الزامات تحاری به کد منبع محدود میشویم

<p style="background:gray;padding: 2em;">
موفقیت یک پروژه نرم افزاری به اثر بخشی اشتراک دانش بین متخصصان حوزه و مهندسان نرم افزار است، ما باید مشکلات را درک کنیم تا راه حل ارائه دهیم، این مسئله نیازمند ارتباط موثر بین آنهاست
</p>

# ارتباط موثر:
بذای ارایه یک نرم افزار مناسب همکاری تمام ذینفعان پروژه الزامیست:مدیران، سهامداران، تحلیلگران، متخصصان حوزه، مهندسان و ... موفقیت یک پروژه نیازمند همسویی و موافقت همگانی دارد

عدم ارتباط موثر در اشتراک دانش بین متخصصان حوزه و مهندسان عامل شکست پروژه می‌باشد و چالش توسط تحلیلگران برطرف میشود

در روش سنتی مهندسان با تجزیه و تحلیل سیستم، توسعه نرم افزار میکردن، نه با درک‌ حوزه تجاری ، در واقع ارتباط بشکل ترجمه بود این باعث میشد یا نرم افزاری ارائه گردد که مشکل را نتواند حل کند یا مشکل اشتباهی را حل میکرد

اما طراحی دامنه محور راه بهتری را برای دریافت دانش از متخصصان حوزه به مهندسان نرم افزار پیشنهاد می کند: با استفاده از زبانی فراگیر

# زبان فراگیر چیست؟
ایده طراحی دامنه محور ساده است، اگر نیازمند ارتباط هستیم بجای ترجمه باید از یک زبان فراگیر استفاده کنیم

### چرخه عمر توسعه نرم افزار سنتی بشکل زیر ترجمه میگردد:
<br>• دانش دامنه به یک مدل تجزیه و تحلیل 
<br> • مدل تجزیه و تحلیل به الزامات
<br>• الزامات در طراحی سیستم 
<br>• طراحی سیستم به منبع

بجای استفاده از ترجمه به روش سنتی در طراحی دامنه محور نیاز به پرورش یک زبان واحد داریم زبانی که در همه جا حاضر باشد


# زبان کسب و کار:
مهم است بدانید زبانی که در همه حا حاضر است زبان تجارت است. این زبان فقط از اصطلاحات حوزه تجاری تشکیل می‌شود بدون حرف فنی، آموزش کارشناسان حوزه کسب و کار هدف شما نیست، هدف زبان فراگیر درک متخصصان حوزه و مدل‌های ذهنی حوزه کسب و کار با عباراتی است که به راحتی قابل درک هستند و چارچوب بندی کند

# سازگاری:
زبان فراگیر باید دقیق و سازگار باشد، نیاز به فرضیات را از بین ببرد و منطق حوزه کسب و کار را صریح کند، هر اصطلاح زبان فراگیر باید یک و تنها یک معنی داشته باشد، تا ابهام مانع از برقراری ارتباط نگردد

# اصطلاحات مبهم:
بیایید با یک مثال پیش بریم، فرض کنید کلمه بیمه دو معنی دارد، یک قانون نظارتی یا یک قرارداد حمایتی، معنای آن را در تعامل و ارتباط میتوان فهمید، اما نرم افزار با ابهام کنار نمی‌آید و مدل سازی اون سیاست در کد می‌تواند چالش برانگیز و دشوار باشد، زبان فراگیر برای هر اصطلاح معنای واحدی رو طلب میکنه، بنابراین اون سیاست باید به صراحت بسته به جایگاه خود بجای واژه بیمه، از اصطلاح قانون نظارتی و قرارداد حمایتی مدل شود(در مطالب soa راجب کلیات سیاست نرم افزاری سخن گفتیم)

# اصطلاحات مترادف:
دو اصطلاح را نمیتوان بجای هم در زبان فراگیر استفاده کرد،برای مثال: اصطلاح کاربر مورد استفاده تمامی سیستم‌ها هستش اما در بررسی زبان متخصصان دامنه ممکن است اشاره کند به کاربر، مدیر، بازدیدکنندگان، اکانت و ... شاید در ابتدا بیضرر باشند اما مفاهیم مختلفی رو نشون میدهند. از نظر فنی بازدیدکنندگان و حساب کاربری به کاربران سیستم اشاره دارد، اما در سیستم کاربران رجیستر شده و نشده نقش‌ها و رفتارهای متفاوتی دارند، برای مثال داده‌های بازدیدکنندگان برای اهداف تحلیل و اکانت‌ها از سیستم و عملکرد استفاده میکنند. استفاده از هر اصطلاح به صراحت در زمینه خاص خود ترجیح داده میشود، درک این تفاوت بین اصطلاحات، امکان ساخت مدلها و پیادی‌سازی‌های ساده تر از موجودیت‌های حوزه کسب و کار را فراهم میکند


# خارج از مبحث کتاب:
جدال برسر هویت و موجودیت‌هاست،که شناخت آن منجر میشود تا در طراحی و معماری مدل خود دقیقتر اقدام کنیم و در مدلسازی خود از فیلدهای مناسب بهره ببریم، -درک مطالب طراحی دامنه محور برای تحلیل سیستم و بعدها طراحی سیستم الزامیست- ، برای مثال کدملی فرد جزو هویت اوست اما شماره تماس فرد جزو موجودیت ارتباطی است و این دو نباید در یک مدل قرار بگیرند، از این منظر در طراحی سامانه‌ها، اکانت موجودیت و پروفایل هویت کاربر می‌باشد(سیستم‌های sso که یک زیردامنه عمومی و درشت دانه محسوب میشوند بخش موجودیت رو برای شما فراهم میکنند)

# مدل دامنه کسب و کار:
اکنون بیایید به زبان فراگیر نگاهی به مدل‌سازی بیاندازیم

# مدل چیست:
مدل یک نمایش ساده از یک چیز یا پدیده است که عمداً بر جنبه‌های خاصی تأکید می‌کند در حالی که جنبه‌های دیگر را نادیده می‌گیرد. انتزاع با استفاده خاص در ذهن(مدل همان انتزاع در شی‌گرایی است، کلاس مدل پروژه‌هاتون در واقع یک انتزاع از یک جدول در پایگاه داده است-یک استخر انتزاعی از یک اقیانوس است که درون آن کوسه‌های برنامه نویس خوار وجود ندارد-)

### مدل یک کپی از دنیای واقعی نیست، بلکه یک ساختار انسانی است که به ما کمک می کند تا سیستم های دنیای واقعی را درک کنیم.

# مدلسازی موثر:
مدل یک انتزاع از دنیای واقعی است، ضروریات رو نگه میداره و جزییات رو نادیده، یک مشکل رو حل میکنه و پیچیدگی رو کاهش میده، در غیر اینصورت‌ها یک مدل موثر نخواهد بود، هدف از انتزاع مبهم بودن نیست بلکه ارائه اطلاعات هدفمند است

# مدل سازی دامنه کسب و کار:
هنگام ساخت یک زبان فراگیر در واقع ما یک مدل حوزه کسب و کار رو میسازیم، این مدل قرار است مدل‌های ذهنی متخصصان حوزه را به تصویر بکشد - فرآیندهای فکری آنها در مورد اینکه چگونه کسب‌وکار برای اجرای عملکرد خود کار می‌کند.این مدل باید نهادهای تجاری درگیر و رفتار آنها، روابط علت و معلولی و متغیرهای آنها را منعکس کند. این زبان برار نیست تمام جزییات دامنه رو پوشش بده در غیر این صورت تمام ذینفعان به یک متخصص حوزه تبدیل میشوند، مدل تنها جنبه‌های کافی از یک کسب و کار رو شامل میشه تا پیاده سازی سیستم موردنیاز رو ممکن کنه، یعنی حل کردن مشکل خاصی که برای اون یک نرم افزار ارائه میدهیم

# تلاش مداوم:
تدوین یک زبان فراگیر نیازمند تعامل با دارندگان طبیعی آن، متخصصان حوزه است.  فقط تعامل با متخصصان واقعی دامنه می تواند نادرستی، فرضیات اشتباه یا درک کلی ناقص از حوزه کسب و کار را کشف کند.

همه ذینفعان باید به طور مداوم از زبان فراگیر در همه ارتباطات مرتبط با پروژه برای گسترش دانش در مورد و تقویت درک مشترک از حوزه کسب و کار استفاده کنند. زبان باید به طور مداوم در طول پروژه تقویت شود: الزامات، آزمون ها، اسناد و حتی خود کد منبع باید از این زبان استفاده کنند. مهمتر از همه، پرورش زبانی فراگیر یک فرآیند مداوم است. باید دائما تایید و تکامل یابد.  استفاده روزمره از زبان، در طول زمان، بینش عمیق تری را در حوزه کسب و کار آشکار خواهد کرد. هنگامی که چنین پیشرفت هایی اتفاق می افتد، زبان فراگیر باید تکامل یابد تا با دانش تازه به دست آمده دامنه همگام شود.

از یک ویکی برای اصطلاحات واژه زبان فراگیر استفاده کنید، اینگونه با افزودن افراد راحتتر خواهد بود، بروزرسانی مداوم این واژه نامه کار همگانی است، برای ضبط زبان میتوانید تست‌های نوشته شده از زبان cherking استفاده کنید تا شکاف بین متخصصان حوزه و مهندسان پر شود:
</div>

```
SCENARIO: Notify the agent about a new support case
    GIVEN Vincent Jules submits a new support case saying:
    """  
    I need help configuring AWS Infinidash
    """  
    WHEN the ticket is assigned to Mr. Wolf  
    THEN the agent receives a notification about the new ticket
```

<div align="justify" dir="rtl">

میتوانید از NDepend برای تایید زبان فراگیر در کدهای خود استفاده کنید


این نیاز به تلاش همگانی دارد

به نقل قول از مانیفست اجایل
<p style="background:gray;padding: 2em;">
افراد و تعاملات بر روی فرآیندها و ابزارها
</p>

<div>

[نویسنده: بهزاد آزادی](https://github.com/behzad-azadi2693)

[وب سایت](https://codecrafters.ir)

[کانال تلگرامی](https://t.me/Code_Crafters)
