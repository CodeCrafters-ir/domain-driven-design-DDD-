<div align="justify" dir="rtl">

 # در دنیای توسعه نرم افزار برای کسب و کارهای تجاری چه میگذرد؟؟؟


بیایید با یک تشریح پیش برویم، تصور کنید شما مدیر فنی یک سازمان در توسعه نرم افزار هستید، یک کمپانی یا یک شرکت دارای تجارت از سازمان شما خواسته که یک نرم افزار جامع براشون طراحی کنید و خب شما بعنوان یک مدیرفنی در سازمانتون این ماموریت رو برعهده دارید که این امر رو محقق کنید، علاوه بر این ممکن است یک سازمان از شما بخواهد بعنوان مشاور فنی مدت معینی رو در این سازمان حضور پیدا کرده و برای آنها یک راه حل نرم افزاری ارائه دهید، اینجاست که پای معماری‌های بزرگ و مشهور امروزی به میان کشیده میشه و به شما در تحقق این مسئله کمک خواهد کرد

# DDD (domain-driven design)
### طراحی دامنه محور

شما مسئول شده‌اید که یک راه حل ارائه بدهید که خلاقیت در آن نیز دیده شود و قبل از آن نیاز دارید که مشکل را درک کنید و دامنه تجاری این کسب و کار رو شناسایی کنید 

در سلسله مراتب مربوط به این پست در این خصوص باهم حرف میزنیم


# تحلیل دامنه‌های تجاری

شاید این سوال مطرح شود که ما میخواهیم یک نرم افزار توسعه دهیم،نه راه اندازی یک کسب و کار، آیا دانش و درک این مطالب اهمیت دارد؟؟؟جواب شما یک بله قاطعانه است، شما باید بدانید چرا شرکتها وجود دارند، چه اهدافی را دنبال میکنند و استراتژی آنها برای دست یافتن به اهدافشان چیست، شما باید زمینه را درک کنید تا مشکل را بفهمید، زمینه‌ای که کسب و کار در آن وجود دارد، یعنی استراتژی کسب و کار سازمان، و ارزشی که با ساخت نرم افزار به آن داده میشود، شما با حضور مداوم در سازمان ثانویه شروع میکنید به تجزیه و تحلیل دامنه تجاری شرکت و ساختار آن را خواهید آموخت: زیر دامنه‌های اصلی ،پشتیبانی و بخش عمومی آن و این زمینه ساز طراحی نرم افزار است

# دامنه تجاری business domain چیست؟
دامنه تجاری حوزه اصلی فعالیت یک شرکت هستش، بطور کلی خدماتی هستش که به مشتریان ارائه میدهد، برای مثال:
-استارباکس بخاطر قهوه‌ش شناخته میشود
وال‌مارت بزرگترین شرکت خرده فروشی می‌باشد 

بعضی شرکت‌ها ممکن است چند دامنه تجاری داشته باشند برای مثال شرکت آمازون که در دو حوزه خرده فروشی و فراهم کردن زیرساخت ابری فعالیت دارد، این نکته قابل توجه است که برخی کمپانی‌ها ممکن است دامنه تجاری خودشون رو تغییر بدن برای مثال شرکت نوکیا که در حوزه‌های، تهیه چوب، مخابرات و ارتباطات و لاستیک فعالیت کرده است

# زیر دامنه subdomain چیست؟؟
برای دستیابی به اهداف حوزه تجاری، یک شرکت باید در چندین زیر دامنه فعالیت کند، زیر دامنه یک حوزه ریز از فعالیت تجاری هستش، همه زیر دامنه‌های یک شرکت دامنه تجاری اون رو تشکیل میدهند، پیاده سازی یک زیر دامنه برای موفقیت یک شرکت کافی نیست. این فقط یک بلوک از ساختمان تجاری میباشد، زیر دامنه‌ها باید باهم دیگه ارتباط داشته باشن(این مسئله یکی از موضوعات زیربنایی طراحی نرم افزار برای یک شرکت تجاری هستش، شما باید درکی از چگونگی ارتباط بخش‌ها باهمدیگه رو داشته باشید و تفکیک دسترسی تا سطح مورد نیاز رو برای هر بخش در نرم افزارتون فراهم کنید)

برای مثال استارباکس باید املاک و مستغلات رو در مکانهای موثر بخرد و اجاره کند، پرسنل استخدام کند و امور مالی رو اداره کند، هیچ یک از این زیر دامنه ها به تنهایی یک شرکت سودآور رو ایجاد نمیکند، اما همه این موارد برای یک شرکت کن بتواند در حوزه تجاری خود رقابت کند ضروری است


# انواع زیردامنه‌ها
همانطور که یک برنامه نرم افزاری شامل انواع مختلفی از معماری، پایگاه داده‌ها و قسمت فرانتی و سرویس‌های بکندی و ... میباشد، زیردامنه‌ها شامل ارزش استراتژیکی/تجاری متفاوتی هستند، طراحی دامنه محور بین سه نوع دامنه تمایز قائل میشود:هسته، عمومی، پشتیبانی.

بیایید ببینیم آنها چگونه از دیدگاه استراتژی شرکت متفاوت هستند

# زیر دامنه اصلی:
کاری است که یک شرکت متفاوت از رقبای خود انجام می‌دهد، این ممکن است شامل اختراع محصولات یا خدمات جدید یا کاهش هزینه‌های با بهینه سازی فرآیندهای موجود باشد. برای مثال شرکت اوبر رو در نظر بگیرید که شکل جدیدی از حمل و نقل رو ارائه کرد:اشتراک سواری، زمانیکه رقبای خود رو دید راه‌هایی برای بهینه سازی و تکامل کسب و کار اصلی خود پیدا کرد:کاهش هزینه با هماهنگ کردن سوارکارانی که در همان جهت حرکت می‌کنند

زیردامنه‌های اصلی، بر نتایج نهایی شرکت تاثیر میگذارد. به این ترتیب این شرکت خود را از رقبا خود متمایز میکند. این استراتژی شرکت برای ارائه خدمات بهتر به مشتریان و/یا به حداکثر رساندن سود آن است. برای حفظمزیت رقابتی، زیر دامنه های اصلی شامل اختراعات، بهینه سازی هوشمند، دانش کسب و کار یا سایر مالکیت‌های معنوی است


این سوال مطرح میشود که زیردامنه اصلی رو چگونه تشخیص دهیم؟؟؟
اگر اون بخش و فعالیت، ارتباط مستقیمی با درآمد سازمان داشته باشد یا یک مزیت رقابتی باشد، زیردامنه اصلی محسوب میشود، برای مثال: جستجوی گوگل یک سرویس رایگان است که در هدایت و تقسیم بار شبکه تاثیر مستقیمی دارد و الگوریتم جستجوی گوگل در آن بشدت تاثیر گذار است که اگر رقبای گوگل در این بخش بهتر فعالیت کنند، تاثیر چشم گیری بر فعالیت گوگل و درآمد تبلیغاتی آن خواهد گذاشت، بنابراین الگوریتم جستجوی گوگل یک زیردامنه اصلی محسوب میشود


### پیچیدگی:
یک زیردامنه اصلی که پیاده سازی آن ساده است، میتواند یک مزیت رقابتی کوتاه مدت ایجاد کند، بنابراین زیردامنه‌های اصلی بطور طبیعی پیچیده هستند. برای مثال: شرکت اوبر بعد از دهه‌ها با ارائه یک راهکار جدید با استفاده از فناوری‌های نوین ،دهه‌ها صنعت حمل و نقل سنتی رو متحول کرد، اوبر توانست روش قابل اعتمادتر و شفافتری برای حمل و نقل طراحی کند، برای کسب و کار اصلی یک شرکت باید موانع زیادی برای ورود وجود داشته باشد و کپی کردن یا تقلید از راه حل شرکت برای رقبا باید سخت باشد

### منابع مزیت رقابتی:
زیردامنه‌های اصلی لزوما فنی نیستند. همه مشکلات تجاری از طریق الگوریتم‌ها یا راه حل‌های فنی دیگر حل نمیشوند، مزیت رقابتی میتواند از منابع مختلفی حاصل شود.
بعنوان مثال: یک جواهرساز محصولات خود را بصورت آنلاین می‌فروشد، فروشگاه آنلاین مهم است اما زیردامنه اصلی نیست، طراحی جواهرات زیر دامنه اصلی محسوب می‌شود. این شرکت می‌تواند از موتور فروشگاه آنلاین استفاده کند اما نمی‌تواند طراحی جواهرات خود را برون سپاری کند، این طراحی دلیلی است که مشتریان محصولات سازنده جواهرات رو می‌خرند و برند رو به یاد می آورند

زیر دامنه اصلی همان دامنه اصلی هستش ، به اون زیردامنه میگوییم چون ممکن در طول زمان یک زیردامنه اصلی به زیردامنه عمومی تغییر کند

# زیردامنه‌های عمومی:
زیردامنه‌های عمومی فعالیت‌های تجاری هستند که همه شرکت‌ها به یک شکل انجام میدهند و پیچیدگی زیردامنه‌های اصلی رو داره ،پیاده سازی آن دشواره و هیچ مزیت رقابتی نداره، نیازی به نوآوری و بهینه سازی نیست، برای مثال: سیستم احراز هویت و مجوزدهی، یا اگر به مثال قبلی برگردیم ،جواهر سازی فروشگاه آنلاین یک زیردامنه عمومی هستش که مزیت رقابت ایجاد نمیکند

# زیردامنه پشتیبانی:
از زیردامنه‌های شرکت پشتیبانی میکنند و هیچ مزیتی برای رقابت ایجاد نمیکنند برای مثال: در یک شرکت تبلیغاتی زیردامنه‌های اصلی شامل تطبیق تبلیغات با بازدیدکنندگان، بهینه سازی تبلیغات و کاهش هزینه‌هاست، که شرکت باید در آن خلاقانه عمل کند مانند بنرها و تجزیه و تحلیل کاتالوگ‌ها که تاثیری بر سود آن ندارد، چیزی برای اختراع یا بهینه سازی در آن زمینه وجود ندارد، تمایز اصلی بین پشتیبانی از زیردامنه‌های اصلی پیچیدگی منطق تجاری راه حل است، در سیستم‌های نرم افزاری هرآنچه CRUD باشد که هیچ مزیت رقابتی ایجاد نمیکند

# مقایسه زیردامنه‌ها:
اکنون که با سه زیردامنه عمومی آشنا شدید بهتر میتوانید انها را درک کنید
### ۱-مزیت رقابتی:

>[!NOTE]
> زیردامنه اصلی یک مزیت رقابتی است و استراتژی اصلی برای ایجاد تمایز بین رقبا
> زیردامنه عمومی هیچگونه مزیت رقابتی ندارد و تمامی شرکت‌ها از آن بهره میبرند
> زیر دامنه پشتیبانی موانع کمی دارد و مزیت رقابتی ندارد و شرکت‌ها بدشون نمیاد از راه‌حل‌های عمومی و اماده استفاده کنند که منجر به کاهش هزینه‌ها شود

هرچه یک شرکت بتواند با مشکلاتی پیچیده‌تر مقابله کند، ارزش تجاری بیشتری میتواند ارائه دهد برای مثال: یک مشکل پیچیده میتواند بهینه سازی و کارآمدتر کردن کسب و کار باشد، ارائه خدمات مشابه رقبا با هزینه عملیاتی کمتر، یک مزیت رقابتی نیز محسوب میشود

### ۲-پیچیدگی:
زیردامنه‌های مختلف، پیچیدگی‌های سطوحی مختلفی ایجاد میکنند، از منظر فنی‌تر شناسایی زیردامنه‌های سازمام مهم است، هنگام طراحی نرم افزار، ما باید ابزارها و تکنیک‌هایی را انتخاب کنیم که با زیردامنه‌ها سازگاری داشته باشد

منطق تجاری زیردامنه‌های پشتیبانی ساده است معمولا اینها از سطح CRUD فراتر نمیروند

زیردامنه‌های عمومی پیچیده‌تر هستند و دلیل خاصی دارد که چرا قبلا صرف زمان و تلاش برای آن صورت گرفته است مانند الگوریتم‌های رمزگذاری یا مکانیسم احرازهویت

از منظر دانش،زیردامنه‌های عمومی ناشناخته‌های شناخته شده هستند همون چیزهایی که میدانید که نمیدانید(نمیدونم چرا نویسنده یهو فاز افلاطون گرفت😅😅😅) میتوانید از بهترین شیوه‌های موجود در بازار استفاده کنید یا یک مشاور متخصص در این زمینه برای کمک به طراحی راه حل سفارشی استخدام کنید(این نکته من رو به یاد بحث sso در سیاست‌های حکمرانی soa انداخت به هر حال درک مطالب این حوزه نیاز به دانش soa و میکروسرویسی می‌باشد)


زیر دامنه های اصلی پیچیده هستند.کپی کردن آنها باید برای رقبا سخت باشد، سودآوری شرکت به آن بستگی دارد.  به همین دلیل است که از نظر استراتژیک، شرکت ها به دنبال حل مشکلات پیچیده به عنوان زیردامنه اصلی خود هستند

تمایز بین زیردامنه‌ها اغلب چالش برانگیز است، برای پشتیبانی و دامنه اصلی پیچیدگی یک راهنمای مفید است، بپرسید آیا میتوان از زیر دامنه مورد نظر رو به یک تجارت جانبی تبدیل کرد یا خیر، آیا کسی هزینه آنرا به تنهایی پرداخت میکند؟اگر چنین است یک زیردامنه اصلی است. برای تمایز پشتیبانی از عمومی از خود بپرسید نوشتن کد خود ارزانتر و ساده تر از اذغام یک پلتفرم خارجیست، اگر چنین باشد یک زیردامنه پشتیبانیست

از دیدگاه فنی شناسایی زیردامنه‌های اصلی که پیچیدگب آنها بر طراحی تاثیر میگذارد مهم است، یک زیردامنه اصلی لزوما به نرم افزار مربوط نمی‌شود، یکی دیگر از اصول راهنمای مفید جهت شناسایی زیردامنه اصلی مرتبط با نرم افزار، پیچیدگی منطق تجاری است، آیا منطق کسب و کار شبیه رابط CRUD است یا باید از الگوریتم‌ها پیچیده یا فرآیندهای کسب و کار را که توسط قوانین پیچیده کسب و کار و تغییرات ثابت تنظیم شده‌اند، پیاده سازی کنید؟؟؟ در مورد اول زیردامنه پشتیبانی و دومی یک زیر دامنه اصلی است

# نوسانات:
زیردامنه‌های اصلی ممکن است تغییر کنند، اگر مشکلی را بتوان در اولین تلاش حل کرد احتمالا مزیت رقابتی نخواهد داشت، در نتیجه راه حل‌هایی برای زیردامنه‌های اصلی پدیدار میشوند، شرکت‌ها بطور مداوم زیردامنه‌های اصلی را نواوری یا تکامل میدهند(افزودن ویژگی‌های جدید یا بهینه کردن عملکرد موجود)به هر حال این رویکرد برای شرکت‌ها ضروری است

زیردامنه‌های پشتیبانی اغلب تغییر نمیکنند و تلاشی که برای زیردامنه‌های پشتیبانی در مقایسه با تلاشی که در یک زیردامنه اصلی سرمایه گذاری شده است ارزش تجاری ناچیزی بوجود می‌آورد

زیردامنه‌های عمومی میتوانند تغییر کنند، این تغییرات به شکل وصله‌های امنیتی، رفع اشکال یا راه حل‌های کاملا جدیدب برای مشکلات عمومی باشد


# راه حل‌های استراتژی:
زیردامنه‌های اصلی بخش مهم یک شرکت هستند که به شرکت‌ها این فرصت رو میده تا در صنعت به رقابت بپردازند، اما این به این معنا نیست که دیگر زیردامنه‌ها اهمیت ندارند، زیردامنه‌ها مانند بلوک‌های ساختمانی هستند که در کنار هم چیده میشوند، زیردامنه‌های اصلی را نمیتوان برون سپاری کرد و اگر تکامل آن متوقف گردد مزیت رقابتی رو نسبت به شرکتهای رقیب از دست خواهید داد، ماهرترین نفرات و جدیدترین تکنولوژی‌های مهندسی در خدمت به زیردامنه اصلی هستند

از آنجاکه زیردامنه‌های عمومی مشکلاتی سخت رو حل میکنند، اما خرید انها از بیرون مقرون بصرفه تر از ساخت در داخل هستش

فقدان مزیت رقابتی زیردامنه‌های پشتیبانی، امر نادیده گرفتنسون رو بوجود آورده و چون الزاما هیچگونه مشکل خاصی رو حل نمیکنند پیاده سازی درون سازمانی آن بهتر است، و چون چیزی جز یک منطق تجاری ساده نیست نیازی به نیروی مجرب و تکنولوژی نوین نیست، از دیدگاه همگانی بهترین بخش برای آموزش نیرو‌های مبتدی می‌باشد


# شناسایی مرزهای زیردامنه‌ها:
زیردامنه‌های اصلی، استراتژی‌هایی هستند که یک شرکت رو نسبت به رقبای خود متمایز میکند، اگر مدیر شرکت بپرسید زیردامنه‌های شما چیست یک نگاه خالی دریافت خواهید کرد، این وظیفه شماست که انها را شناسایی کنید و گاها مشخص کردن مرزهای آن کار راحتی نیست.

یک نقطه شروع خوب، بخش های شرکت و سایر واحدهای سازمانی است (شما با حضور در شرکت و ارتباط گرفتن با واحدهای مختلف آن شروع به کسب اطلاعاتی میکنید تا از طریق آنها بتوانید زسردامنه‌ها تشخیص و تحزیه و تحلیل کنید)

# تقطیر زیردامنه‌ها:
یک فروشگاه رو در نظر بگیرید بخش پشتیبانی فروش آن یک زیردامنه درشت دانه هستش که شامل دانه بندی‌های مختلف و ریزی میگردد، اگر شرکت در یکی از این دانه بندی‌ها الکوریتمی استفاده کرده باشد که مزیت رقابتی ایجاد میکند(مسیریابی ارسال سریع به کاربر و ایجاد حس خوب در مشتریان) این بخش الگوریتم زیردامنه اصلی محسوب میشود، اکثر دانه بندی‌های ریز جز زیردامنه اصلی محسوب میشوند اما جستجوی ما تا کجا باید ادامه یابد؟؟؟ تا جایی که دیگر جستجوهای ما مزیتی ایجاد نکند نقطه خوب برای توقف جهت یافتن زیردامنه اصلی است (در بخش حکمرانی soa راجب درشت دانه‌ها و ریزدانه‌ها قوانینی مطرح شده و نحوه شناسایی آنها نیز) یافتن زیر دامنه‌ها به ما در تحلیل و بررسی دقیق رویکرد نرم افزاری و بهش‌های آن کمک میکند، از دیدگاه فنی تمامی زیردامنه‌ها یک کل منسجم و منبسط هستند که در نهایت بر روی یکسری اطلاعات تغییراتی بوجود می‌آورند

```
در برخی سازمانها شما با زیردامنه‌هایی مواجه میشوید که ارتباطی با بخش نرم افزار ندارند ،آنها را نادیده گرفته و بر روی موارد دیگر متمرکز شوید
```
</div>


[نویسنده: بهزاد آزادی](https://github.com/behzad-azadi2693)

[وب سایت](https://codecrafters.ir)

[کانال تلگرامی](https://t.me/Code_Crafters)


